1. Rendszer célja

Weboldalunk célközönsége a társadalomnak az a rétege, akik egy olyan szolgáltatást szeretnének igénybe venni, ami tulajdonképpen egy virtuális kereskedés, ahol adni és venni lehet a használt autókat. Az oldal kialakításakor arra törekedtünk, hogy a felhasználók igényeihez igazodva, egy könnyen használható, átlátható, letisztult felületet nyújtsunk. A regisztráció a lehető legkevesebb kötöttséget tartalmazza, ugyanakkor fontos volt, hogy gyors legyen és megfeleljen az ügyfelek elvárásainak. A rendszer funkciói lehetővé teszik az ügyfél részére, akár a nézelődést, akár a feltételek szerinti szűrést, akár a teljes adás-vétel online lebonyolítását.

2. Projekt terv
Projektünket, úgy indítottuk el, hogy több résztvevő közreműködésével, közösen találjunk megoldásokat a felmerülő problémákra, és egy felsőbb éves figyelme alatt egyenlően szétosztjuk a feladatot egymás közt.
Lépések / mérföldkövek: Első és legfontosabb lépés, mint minden projekt kezdetén, a dokumentáció megírásával kialakítani egy eljárásrendet, aminek mentén elindulva, egy vázat építhetünk fel. Ez segítségünkre van abban, hogy a képernyőterveket, a különböző projektfelelősök részmegoldásait, és a felmerülő problémákat egy átlátható rendszerben kezeljük. Fontos volt, hogy a terv tartalmazza az elkészült részfeladatok tesztelését, hiszen ez az, ami a valóságot szimulálva a leghamarabb rávilágít az esetleges hibákra.

3. Üzleti folyamatok modellje
A megrendelőkkel részletes megbeszélés alapján készíteni fogunk egy alap vázlatot, ami az oldal nyújtotta szolgáltatásokhoz kiinduló pontként fog szolgálni. Erre építjük majd fel a projekt különböző résztvevőinek a részfeladatait, melyek elkészülte után le fogjuk futtatni azt a megrendelő előtt, és az ő igényeik szerint módosítjuk a felületet. A készülő weboldal kizárólag használt autók adatait tartalmazza, egy olyan könnyen kezelhető felület segítségével navigálja végig a felhasználót, aminek használata nagyon egyszerű és letisztult. Az oldalon elérhető szolgáltatás igénybe vétele teljesen ingyenes, a megrendelőkkel jótékonysági/baráti alapon működünk együtt, nincs részesedésünk az esetlegesen megnövekedő forgalom bevételeiből.

4. Követelmények
Az oldal megfelel a Magyarországon érvényben lévő jogszabályoknak, különös tekintettel az adatkezelési (GDPR) előírásoknak, valamint az Innovációs és Technológiai Minisztérium ajánlásainak.

5. Funkcionális terv
Az oldal menüjéből tudunk navigálni a kezdőlapra, a regisztrációs felületre, bejelentkezési oldalra, ahol az ügyfélnek csak a felhasználó nevet és egy jelszót kell megadnia. Képernyőtervek elkészültek, feltöltve külön fájlként lesznek.

6. Fizikai Környezet
- A weboldal egyaránt használható minden fajta erre alkalmas eszközön, mivel teljes mértékben reszponzív.
- Nincsennek megvásárolt komponenseink
- Fejlesztő eszközök:
	- Notepad++
	- xampp
	- PHPStorm
	- Sublimetext
	- Bootstrap
	- Laravel
	- Mysql database
7. Absztrakt domain model
Szerepek
- Admin: Teljeskörű adminisztrátor, mindent lát, mindent tud állítani. A projekthez tartozó összes részt.
- Read Only: Csak olvasási joga van a projektben.
- User: A webes szoftvert használó egyén.

8. Architekturális terv
A rendszer folyamatosan bővíthető a felhasználók által, a szerverkapacitás mértékéig, melynek a fejlesztéséről a megrendelő dönt. A bejelentkezési felületen a felhasználók meg tudnak adni minden szükséges adatot, amivel a meghirdetésre szánt autók adatai bekerülnek az adatbázisba.
A biztonsági funkciók közé tartozik, hogy van admin fiók, amivel az adatbázisban szereplő hirdetések, valamint minden regisztrált felhasználó adatát lehet látni és kezelni, kivéve a jelszót, mivel az titkosítva szerepel.
A felhasználói oldalról a felületen csak a saját maga által közzé tett adatok módosítására, illetve törlésére van lehetőség.

9. Adatbázis terv 
3 darab adatbázist használ az oldal, amik a következők:
	-Tartalmazza magát az eladni kívánt használt autók adatait
	-Regisztrált felhasználókat tartalmazza
	-Jelszó visszaállításához szükséges adatokat tárolja.

10. Tesztterv
A tesztelések célja a rendszer és komponensei funkcionalitásának teljes vizsgálata, ellenőrzése. A felhasználói felület megfelelően működjön. Regisztrálásnál email verifikálás megfelelő legyen.
Alfa teszt:
A teszt elsődleges célja, az eddig meglévő funkciók tesztelése.A tesztet a fejlesztők végzik. A teszt időtartama 4 nap.

Beta teszt:
Ezt a tesztet már a felhasználók végzik, időtartama egy hét. A tesztelés alatt a felhasználók visszajelzéseket küldhetnek, ha a weboldallal kapcsolatban valamilyen hiba lép fel. Ha valami hiba
lenne a programban a fejlesztők kijavítják a lehető leghamarabb.

11. Telepítési terv
A weboldalt nem kell telepíteni, szükséges hozzá élő internet kapcsolat, egy böngésző és bármilyen erre alkalmas platformról elérhető.

12.Karbantartási terv
A weblap közepes mennyiségű karbantartást igényel, amely a következőkre bontható:
- Ellenőrizni, hogy a jövőben kiadott böngésző verziókban hogyan fut a weblap, ha probléma lép fel, javítani
- Meggyőződés arról, hogy a kiszolgáló szerver éppen fut, ha nem, akkor újraindítani
- Idővel ellenőrizni a felvitt adatok helyességét, megfelelő formátumát.

